# 15. - Normalizace, modelování, optimalizace

> Normalizace v relačním modelu, bezztrátová dekompozice, datové modelování (ER/ERA diagramy), funkční analýza (DFD diagramy), optimalizace databázových struktur (typy indexů a případy jejich využití).

## Normalizace v RMD
Normalizace je sada pravidel, jak postupovat při transformaci struktury entit a relací ER modelu na strukturu fyzického uspořádání tabulek a relací v databázi. Dojde tím k odstranění redundantních dat, omezení složitosti a zabránění tzv. aktualizačních anomálií. Provedení normalizace by mělo vést k přehlednější, rozšiřitelnější a výkonnější databázi. Normalizované schema **musí zachovat všechny závislosti** původního schematu a relací. To znamená, že se musíme pomocí přirozeného spojení dostat k původním datům.

**Aktualizacní anomálie (Codd):**

*Aktualizační anomálie je nechtěný vedlejší efekt operace nad databází, při kterém dojde ke ztrátě nebo nekonzistenci dat.*

Relace: *PROGRAM_KINA(PK: JMENO_KINA, PK: JMENO_FILMU, ADRESA, DATUM, CAS)*

- INSERT (chceme-li přidat nové kino s adresou, lze to jen když se tam hraje nejaký film)
- UPDATE (zmení-li se adresa kina, je nutné ji měnit vícekrát)
- DELETE (nehraje-li kino zrovna nic, ztrácíme jeho adresu)

Normalizace se provádí za pomoci **normálních forem** (NF). Mezi ně patří:

![http://programujte.com/galerie/2008/07/200807191347_formy.png](http://programujte.com/galerie/2008/07/200807191347_formy.png)

Pozn.: Obecně lze říci, že u každé databáze není nutné aplikovat všechny zde uvedené NF. Vždy záleží na konkrétním uvážení. Nicméně z praktických důvodů se v mnoha případech provádí normalizace alespoň do 3NF.

### 1. normální forma
Relace je v první normální formě, pokud každý její atribut obsahuje jen atomické hodnoty. Tedy hodnoty z pohledu databáze již dále nedělitelné.

Následuje příklad na provedení 1NF. Na počátku máme jednu entitu **Osoba** (viz Tabulka 1), která uchovává údaje o osobě. 

| Jméno | Přijmení | Adresa | Telefony |
| --- | --- | --- | --- |
| Jan | Novák | Jana Nováka 2, Praha 1 | 123456789;012345678;789456123 |
| Petr | Holák | Komentského 5, Brno | 159487263;321654987 |
*Tabulka 1: Entita Osoba bez provedení normalizace*

Aby entita *Osoba* byla v 1NF musíme buďto rozdělit atribut telefon do více atributů (pouze za předpokladu, že jsme si jisti, že se množství telefonních čísel nezvýší), nebo oddělit telefoní čísla do samostatné tabulky. V tomto příkladu je zvolen druhý postup, tedy přesun telefonních čísel do samostatné entity **Telefon**. To umožňuje každé osobě přidávat libovolný počet telefonních čísel.

| ID | Jméno | Přijmení | Adresa |
| --- | --- | --- | --- |
| 1 | Jan | Novák | Jana Nováka 2, Praha 1 | 
| 2 | Petr | Holák | Komentského 5, Brno | 
*Tabulka 2: Entita Osoba po převodu do 1NF*

| ID Osoby | Číslo |
| --- | --- |
| 1 | 123456789 |
| 1 | 012345678 |
| 1 | 789456123 |
| 2 | 159487263 |
| 2 | 321654987 |
*Tabulka 3: Entita Telefon po převodu do 1NF*

### 2. normální forma
Relace se nachází ve druhé normální formě, jestliže je v první normální formě a každý neklíčový atribut je plně závislý na primárním klíči, a to na celém klíči a nejen na nějaké jeho podmnožině. Z čehož vyplývá, že druhou normální formu musíme řešit pouze v případě, že máme vícehodnotový primární klíč.

Následuje příklad pro provedení 2NF. V entitě **Sklad** (viz Tabulka 4) je název zboží, výrobce, telefon na výrobce, cena zboží a množství na skladě. Primárním klíčem (PK) této relace je kombinace atributů název a výrobce.

| Název (PK) | Výrobce (PK) | Telefon | Cena | Množství |
| --- | --- | --- | --- | --- |
| Tyčinka milkyway | Milka | +420123456789 | 10Kč | 7000 |
| Mléčná čokoláda | Orion | +420987654321 | 25Kč | 5800 |
*Tabulka 4: Entita Sklad v 1NF*

Telefon výrobce ovšem není závislý na celém klíči, ale pouze na atributu výrobce. To by vedlo k aktualizační anomálii a to k té, že pokud by se vymazaly veškeré výrobky od výrobce Milka, ztratilo by se telefoní číslo na výrobce Milka, což není zrovna žádané. Řešením je opět rozpad na dvě entity - **Výrobek** (viz Tabulka 5) a **Výrobce** (viz Tabulka 6).

| ID Výrobce (PK) | Název (PK) | Cena | Množství |
| --- | --- | --- | --- |
| 1 | Tyčinka milkyway | 10Kč | 7000 |
| 2 | Mléčná čokoláda | 25Kč | 5800 |
*Tabulka 5: Entita Výrobek v 2NF*

| ID Výrobce (PK) | Název | Telefon |
| --- | --- | --- |
| 1 | Milka | +420123456789 |
| 2 | Orion | +420987654321 |
*Tabulka 6: Entita Výrobce v 2NF*

### 3. normální forma
Relace se nachází ve třetí normální formě, splňuje-li předcházející dvě formy a žádný z jejich atributů není tranzitivně závislý na klíči. Jiné vyjádření téhož říká, že relace je v 3NF, pokud je ve 2NF a všechny neklíčové atributy jsou navzájem nezávislé.

Volně přeloženo lze říci, že tranzitivní závislost je taková závislost mezi minimálně dvěma atributy a klíčem, kde jeden atribut je funkčně závislý na klíči a druhý atribut je funkčně závislý na prvním atributu.

Následuje příklad pro provedení 3NF. Firma chce uchovávat informace o zaměstnancích v entitě **Zaměstnanec** (viz Tabulka 7).

| ID (PK) | Jméno | Příjmení | Město | PSČ | Funkce | Plat |
| --- | --- | --- | --- | --- | --- | --- |
| 1 | Jack | Smith | Jihlava | 58601 | CEO | 150000 |
| 2 | Franta | Vomáčka | Praha 10 | 10000 | Senior Software Architect | 80000 |
*Tabulka 7: Entita Zaměstnanec ve 2NF*

Z entity Zaměstnanec (viz Tabulka 7) je vidět kromě závislosti všech atributů na klíči ještě závislost PSČ a Města a závislost Platu na Funkci. Závislost ID -> Město -> PSČ je tranzitivní závislost PSČ na klíči, stejně tak závislost ID -> Funkce -> Plat. Řešením problému je opět rozpad na více relací, v tomto případě dokonce na 3, protože jsme 3NF porušili rovnou dvakrát. Novými entitami jsou **Město** (viz Tabulka 9) a **Funkce** (viz Tabulka 10).

| ID (PK) | Jméno | Příjmení | Město ID | Funkce ID |
| --- | --- | --- | --- | --- |
| 1 | Jack | Smith | 1 | 1 |
| 2 | Franta | Vomáčka | 2 | 2 |
*Tabulka 8: Entita Zaměstnanec ve 3NF*

| ID (PK) | Město | PSČ |
| --- | --- | --- |
| 1 | Jihlava | 58601 |
| 2 | Praha 10 | 10000 |
*Tabulka 9: Entita Město ve 2NF*

| ID (PK) | Funkce | Plat |
| --- | --- | --- |
| 1 | CEO | 150000 |
| 2 | Senior Software Architect | 80000 |
*Tabulka 10: Entita Funkce ve 2NF*

### Boyce Coddova normální forma (BCNF)
Boyce Coddova normální forma se pokládá za variaci třetí normální formy. Je vymezena stejnými pravidly jako 3NF. Říká, že 3NF musí platit i mezi hodnotami uvnitř složeného kandidátního klíče.

K porušení BCNF (tzn. že relace nebude v BCNF) musejí být splněny podmínky:
- relace musí mít více kandidátních klíčů,
- minimálně 2 kandidátní klíče musí být složené z více atributů,
- některé složené kandidátní klíče musí mít společný atribut.

### 4. normální forma
Relace je ve čtvrté normální formě tehdy, je-li v BCNF a všechny vícehodnotové závislosti obsažené v relaci jsou zároveň funkčními závislostmi. Vícehodnotovou závislost atributů lze definovat následovně: V relaci R, která je v BCNF, s atributy A, B, C nastává vícehodnotová závislost atributu B na atributu A právě tehdy, jestliže množina hodnot B přiřazená dvojici hodnot A, C závisí jen na hodnotě atributu A a je nezávislá na hodnotě atributu C.

### 5. normální forma
Relace je v páté normální formě jestliže je ve 4NF a nemůže být dále bezeztrátově rozložena. Jinými slovy relace, která má n klíčových atributů (n >= 3) a která se rozloží na relace o n-1 klíčových atributech, nemůže být opětovně spojena operací přirozeného spojení do jedné relace, aniž by došlo ke ztrátě informace.

## Bezztrátová dekompozice
**bezztrátová dekompozice** = proces dělení původní relace na více schémat bez ztráty sémantiky a dat 

- výsledná schémata by měly mít stejnou sémantiku
  - Sémantika schématu j dána pomocí integritních omezení, která nejsou vyjádřena pouze pomocí funkčních závislostí
  - ![semnatika](semantika.png)
- výsledná schémata by měly obsahovat stejná data 

Respektive spojení tabulek, které vzniknou dekompozicí musí dát přesně původní tabulku (musí se zachovat závislosti).

S dekompozicí se setkáme při normalizování jednotlivých entit.

## Datové modelování (ER diagramy)
**ER diagram** = **ERD** = vztahový model (entity relationship diagram) používaný v softwarovém inženýrství i pro modelování databází; konceptuální zobrazení dat; obrázek je podobný vývojovému diagramu.

Základní pojmy:
- **entita**  - věc která je středem zájmu, ke které chceme sbírat data,
- **entitní množina** - množina entit téhož typu, které sdílí stejné vlastnosti či atributy,
- **atribut** - vlastnost entity, která nás v daném kontextu zajímá a jejíž hodnotu chceme znát,
- **doména atributu** - množina přípustných hodnot atributu.

**Parcialita vztahu**:
- alespoň jeden prvek musí být (1),
- ani jeden prvek nemusí být (O).

**Kardinalita vztahu**:
- 0:0,
- 1:1,
- 1:N,
- M:N.

![Ukázka ERD](15_erd.png)
![Ukázka ERD1](ERD1.PNG)
![Ukázka ERD2](ERD2.PNG)
![Ukázka ERD3](ERD3.PNG)

## Funkční analýza (DFD diagramy)
**DFD diagram** = diagram datových toků (data flow diagram) používaný v softwarovém inženýrství pro modelování funkcí systému.

DFD je typicky vícevrstvé. Nejvyšší vrstva zachycuje funkčnost celého analyzovaného problému. Nižší vrstvy se blíže věnují konkrétním částem problému. Počet takto vzniklých vrstev není nikde předepsán, vždy záleží na analytikovi, jakým způsobem analýzu a zpracování DFD zvolí. Obecně je nutné brát v potaz, že DFD slouží jak vývojářům k pochopení problému, tak i pro zákazníka ke specifikaci problému a jeho řešení.

Základní pojmy:
- **proces** - část systému, která mění vstupy na výstupy (symbolem je ovál či kruh),
- **tok** - znázorňuje přesun informací z jedné části systému do jiné (symbolem je šipka),
- **sklad** - slouží k uložení dat k pozdějšímu použití (symbolem jsou dvě vodorovné čáry s pojmenováním),
- **terminátor** - představuje externí entity, které komunikují se systémem a stojí vně systému (symbolem je obdélník).

Chyby, které je nutné při vytváření DFD eliminovat:
- černé díry - proces má pouze vstupy,
- samogenerující fce - proces má pouze výstupy,
- sklady, ve kterých se jen čte nebo zapisuje.

![Ukázka DFD](dfd.gif)

## Optimalizace databázových struktur
**Index** = pomocná datová struktura, která slouží k urychlení základních operací nad záznamy
- obvykle se automaticky vytvářejí pro klíčové a unikátní atributy
- indexování malých tabulek nemusí být optimální, protože se může strávit více času průchodem indexů než sekvenčním průchodem tabulky
- velký počet indexů definovaných pro tabulky ovlivňuje průchodnost operací INSERT, UPDATE a DELETE, protože všechny indexy musejí být upravovány vzhledem k provedeným změnám

Druhy indexů:
- **clustered index** 
  - tabulka může mít pouze jeden clustered index
  - většinou se vytváří automaticky pro primární klíče
  - pokud tabulka nemá clustered index, tak se chová jako halda (musíme ji sekvenčně procházet)
  - listy indexu obsahují data tabulky
  - clustered index způsobuje fyzických seřazení dat na základě cluseter klíče
  - With a clustered index the rows are stored physically on the disk in the same order as the index. Therefore, there can be only one clustered index.
- **unclustered index**
  - tabulka může mít více unclustered indexů
  - většinou je automaticky vytvořen pro unikátní atributy
  - unclustered index nezpůsobuje fyzické seřazení dat, ale pouze seřazuje sloupečky indexu nad kterými je unclustered index vytvořen
  - listy indexu obsahují buďto clustering key (v případě existence clustered indexu) nebo ukazatel na konkrétní řádek
  - With a non clustered index there is a second list that has pointers to the physical rows. You can have many non clustered indexes, although each new index will increase the time it takes to write new records.

It is generally faster to read from a clustered index if you want to get back all the columns. You do not have to go first to the index and then to the table.
Writing to a table with a clustered index can be slower, if there is a need to rearrange the data.

### B-tree index (balanced search tree)
- dynamická struktura
- stejná hloubka stromu pro všechny hodnoty (listy)
- strom je vyvážený
- v listech jsou dvě hodnoty: klíč a ROWID (ROWID může být více v případě, že se nejedná o unikátní parametr)
- [https://use-the-index-luke.com/sql/anatomy/the-tree](https://use-the-index-luke.com/sql/anatomy/the-tree)
- It works almost instantly—even on a huge data set. That is primarily because of the tree balance, which allows accessing all elements with the same number of steps, and secondly because of the logarithmic growth of the tree depth. That means that the tree depth grows very slowly compared to the number of leaf nodes. Real world indexes with millions of records have a tree depth of four or five. A tree depth of six is hardly ever seen.

![btree](btree.png)
*Ukázka b-tree struktury dat*

![btree](btreeflow.png)
*Ukázka vyhledávání čísla 57 ve stromu*

**Výhody:**
- vyhledávání je extrémně rychlé, protože hloubka stromu je velice malá i pro obrovské množství dat
- lze použít pro porovnávací dotazy, intervalové dotazy, IS NULL dotazy a dokonce i LIKE dotazy

**Nevýhody**
- operace INSERT, UPDATE, DELETE jsou náročné, protože se musí vždy přeskupit celý strom

**Vložení dat do B stromu**

1. najít požadovaný list „L“
2. vložit data do L - pokud je volný tak pouze zapsat; v opačném případě rozdělit L na nový uzel L a L2, provést redistribuci záznamů, vložit index ukazující z L2 na otce L

Tento postup se může rekurzivně propagovat do celé větve stromu. Tímto strom roste.

![btree insertion](B_tree_insertion.png)

**Mazání dat z B stromu**

1. najít požadovaný list „L“
2. odstranit záznam	- pokud je L nejméně z poloviny plný tak smazat; pokud má L pouze (d-1) záznamů provést redistribuci, půjčit si záznamy od sousedních uzlů; jinak spojit L a souseda	

V případě spojování L a souseda je třeba smazat i záznamy ukazující	na tyto dva uzly. Spojování lze propagovat až do root a tím snížit hloubku stromu.

![btree delete](btree-delete.PNG)

### Hash indexy            
Principem je využití hash funkce pro mapování hledané hodnoty do místa, kde se bude nacházet (tedy například stránky na disku, či skupinu záznamů)
- využívá se pouze pro porovnávání ekvivalence parametrů

**Bucket** - úložná jednotka, která obshauje zpravidla nějakou část disku (blok, stránku atd.)

**Hashovací funkce** - mapovací funkce, která převádí vyhledávaný klíč na konkrétní adresu, kde je řádek s tímto klíčem uložen

![buckets](hashBuckets.jpg)

#### Static hashing
Máme seznam „buckets“ (košů). Soubor obsahuje n-1 košů s tím, že v každém je na počátku jedna stránka. Každý koš může obsahovat záznamy uložené jako hromada, tříděný soubor, hash soubor.

- **Hash funkce** je základní prvek ovlivňující efektivitu. Musí distribuovat záznamy do košů rovnoměrně.
- **Vyhledávání** - Při hledání záznamu, nejprve aplikuje hash funkce, která identifikuje koš, ve kterém se bude daná položka nalézat.
- **Vkládání** - Použijeme hash funkci, abychom identifikovali správný koš, do kterého budeme vkládat záznam. Pokud zde již není místo, musíme přidat tzv. overflow bucket.
- **Mazání** - Použijeme hash funkci pro identifikaci koše, kde budeme mazat. Pokud se jednalo o poslední záznam v overflow bucket, pak se tento označí jako prázdný.
- **Overflow bucket** -Hlavním problémem je právě zmíněný pevný počet košů, které při vládání mohou začít přetékat. Případně pokud se bude hodně mazat, pak budeme plýtvat místem. Pomocí hash funkce nelze přímo adresovat konkrétní prvky. Je nutné po výpočtu hash a identifikaci koše projít všechny prvky v daném koši.

![hash_chaining](hash_chaining.png)

### Bitmapové indexy
Pro každou hodnotu klíče z domény je použita bitmapa. Její bity korespondují s jednotlivými ROWID tabulky. (bitmapa obsahuje na daném místě 1, práve když příslušný řádek tuto hodnotu klíče obsahuje)

- vhodné pouze v případě, že poměr (velikost domény : počet řádků tabulky) je malý
- vhodné pro statické tabulky 
- vhodné pro dotazy s více podmínkami ve WHERE klauzuli
- uloženy jako bity -> každá hodnota v tabulce je jeden bit (true/false)

![bitmap_index](bitmap_index.png)
